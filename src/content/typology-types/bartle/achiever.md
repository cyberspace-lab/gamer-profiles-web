---
name: "Kolektor"
type: "achiever"
order: 2
image: "~/assets/images/typology/bartle/achiever.png"
---

Kolektoři jsou zaměřeni na získání statusu, postavení, prestiže. Zároveň chtějí různými způsoby dosáhnout svých předem stanovených cílů. Například rychlou metodou, (speedrunneři, kteří chtějí hru nebo její část splnit tak rychle, jak jen je to možné) nebo kompletní sbírkou trofejí či achievementů.

Právě získáváním těchto odměn dají všem patřičně najevo, jaké jsou jejich schopnosti. Jádrem každé hry je sada pravidel, které umožňují hráčům buď vyhrát, nebo prohrát. Kolektoři chápou tento princip více než kdokoli jiný.

Samozřejmě, samotný proces hraní her je nesmírně zábavný, ale porazit hru a vyzrát nad ní, je ještě zábavnější. Vítězství samo o sobě je odměňující, ale svým způsobem je pro ně rovněž důležité, aby další hráči byly svědky jejich úspěchu (například mohou vidět trofeje a achievementy, kterých hráč dosáhl). Interakci s ostatními se spíše vyhýbají, ale neštítí se jí tehdy, pokud je to pro ně výhodné: například když jiný hráč ví, jak něčeho dosáhnout, nebo by jeho odstranění znamenalo nějaký benefit.
